---
title: Introducere
---
# Ce este Politica de confidențialitate și ce acoperă aceasta?

Noi, la Asociația ONedu, dorim ca dvs. să înțelegeți ce informații colectăm și cum le utilizăm și le distribuim. Din acest motiv, vă încurajăm să ne citiți Politica de confidențialitate. Acest lucru vă va ajuta să utilizați soluțiile digitale și aplicațiile Asociației ONedu într-un mod care este potrivit pentru dvs.

Datele cu caracter personal reprezintă informațiile care identifică o persoană fizică sau care o fac cel puțin identificabilă. Datele cu caracter personal sunt împărțite în date generale (nume, prenume, telefon, adresă etc.) și date sensibile (serie și număr buletin / pașaport, cod numeric personal, date privind starea de sănătate, date privind apartenența sindicală etc.).

Prelucrarea reprezintă orice operațiune sau set de operațiuni efectuate asupra datelor cu caracter personal sau asupra seturilor de date cu caracter personal, cu sau fără utilizarea de mijloace automatizate, cum ar fi colectarea, înregistrarea, organizarea, structurarea, stocarea, adaptarea sau modificarea, extragerea, consultarea (simpla vizualizare/accesare), utilizarea, divulgarea prin transmitere, diseminarea sau punerea la dispoziție în orice alt mod, alinierea sau combinarea, restricționarea, ștergerea sau distrugerea.

Persoana vizată reprezintă orice persoană fizică ale cărei date cu caracter personal sunt prelucrate de către sau pe seama organizației.

În Politica de confidențialitate explicăm cum colectăm, utilizăm, distribuim, păstrăm și transferăm informații. De asemenea, vă informăm asupra drepturilor dvs. Fiecare secțiune din această Politică include exemple utile și este scrisă într-un limbaj mai simplu, pentru ca practicile noastre să fie mai ușor de înțeles. De asemenea, am adăugat linkuri către surse unde puteți afla mai multe despre subiectele care vă interesează privind confidențialitatea. Este important pentru noi să înțelegeți cum să vă controlați confidențialitatea, de aceea vă arătăm și unde vă puteți gestiona informațiile în setările soluțiilor digitale ale Asociației ONedu pe care le utilizați.

Intimitatea dumneavoastră este una din obligațiile fundamentale ale organizației. Ca urmare, suntem deosebit de atenți în procesarea datelor dumneavoastră personale în conformitate cu principiile prevăzute de legislația privind protecția datelor aplicabilă în România, inclusiv Regulamentul 2016/679 privind protecția persoanelor fizice în ceea ce privește procesarea datelor personale și circulația liberă a acestora, care abrogă Directiva 95/46/EC (“GDPR”). Datele personale reprezintă orice informație privind o persoană fizică identificată sau identificabilă; o persoană identificabilă este acea persoană ce poate fi identificată direct sau indirect, în special prin referirea la un număr de identificare sau unul ori mai mulți factori specifici identității sale fizice, psihologice, mentale, economice, culturale sau sociale.

Politica de confidențialitate privește datele personale ale membrilor noștri, ale partenerilor de afaceri, ale altor persoane ce contactează sau vizitează site-ul organizației, ale potențialilor angajați, interni sau asociați și se aplică datelor colectate prin intermediul site-ului, precum și tuturor celorlalte date personale pe care organizația le colectează prin intermediul e-mailului sau al altor contacte offline. Politica de confidențialitate descrie: scopurile pentru care organizația colectează și utilizează datele dumneavoastră personale, motivul procesării pentru asemenea scopuri, categoriile de date personale pe care organizația le colectează de la dumneavoastră și le procesează, durata procesării unor asemenea date, drepturile dumneavoastră în calitate de subiecți purtători de date și modul în care vi le puteți exercita, cui poate organizația dezvălui datele dumneavoastră personale.

Prin Produse ale Asociației ONedu și/sau soluții digitale ale Asociației ONedu, ne referim la orice produs, serviciu sau funcționalitate oferit de Asociația ONedu, inclusiv platformele web și mobile, aplicațiile, serviciile sau alte produse dezvoltate și/sau gestionate de Asociația ONedu. Produsele digitale ale Asociației ONedu vor conține ca domeniu principal onedu.ro, fiide10.ro, ivoluntar.org, bikemarathon.ro și tedxavramiancustreet.ro. 

## Soluțiile digitale acoperite de Politica de confidențialitate

- [Platforma Asociației ONedu](https://onedu.ro)
- [Platforma Centrului iVoluntar](https://ivoluntar.org)
- [Hubul de Educație Digitală](https://fiide10.ro)
- [How to: România](https://howto.oneedu.ro)
- [Platforma Galei Voluntariatului](https://gala.ivoluntar.org)
- [TEDxAvram Iancu Street](https://tedxavramiancustreet.ro)
- [BikeMarathon Cluj-Napoca](https://bikemarathon.ro)