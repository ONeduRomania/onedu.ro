---
title: Drepturile utilizatorilor
---
Conform legislației aplicabile privind protecția datelor, persoanele juridice trebuie să dispună de un temei legal pentru prelucrarea datelor cu caracter personal. Atunci când vorbim despre „prelucrarea datelor cu caracter personal“, ne referim la modurile în care vă colectăm, utilizăm și distribuim informațiile, așa cum am descris în celelalte secțiuni de mai sus ale prezentei Politici.

# Drepturile utilizatorilor
În calitatea dumneavoastră de subiecți, GDPR vă oferă o serie de drepturi ce includ:

**Dreptul la informare** și **dreptul de acces** se referă la dreptul persoanelor vizate de a obține:
- o confirmare din partea organizației că sunt prelucrate sau nu datele cu caracter personal ce o privesc și, în caz afirmativ;
- acces la datele respective și la informații privind modalitatea în care sunt prelucrate datele, scopul în care se face prelucrarea, destinatarii sau categoriile de destinatari ai datelor etc.

**Dreptul la portabilitatea datelor** se referă la dreptul de a primi datele personale într-un format structurat, utilizat în mod curent și care poate fi citit automat și la dreptul ca aceste date să fie transmise direct altui operator, dacă sunt îndeplinite cerințele legale și dacă această transmitere este fezabilă din punct de vedere tehnic.

**Dreptul la opoziție** – orice persoană vizată are dreptul de a se opune:
- în orice moment, din motive legate de situația sa particulară – ca datele care o vizează să fie prelucrate în interesul legitim al organizației, cu excepția cazurilor în care există dispoziții legale contrare;
- în orice moment, în mod gratuit și fără nici o justificare, ca datele care o vizează să fie prelucrate în scop de marketing direct.

**Dreptul la rectificare** se referă la corectarea fără întârzieri nejustificate a datelor cu caracter personal inexacte. Rectificarea va fi comunicată fiecărui destinatar la care au fost transmise datele, cu excepția cazului în care acest lucru se dovedește imposibil sau presupune eforturi disproporționate.

**Dreptul la ștergerea datelor (“dreptul de a fi uitat”)** se referă la dreptul de a solicita ștergerea datelor cu caracter personal, fără întârzieri nejustificate, în cazul în care se aplică unul dintre următoarele motive:
- acestea nu mai sunt necesare pentru îndeplinirea scopurilor pentru care au fost colectate sau prelucrate;
- în cazul în care este retras consimțământul și nu există un alt temei juridic pentru prelucrare;
- în cazul în care persoana vizată se opune prelucrării și nu există motive legitime care să prevaleze;
- în cazul în care datele cu caracter personal au fost prelucrate ilegal;
- în cazul în care datele cu caracter personal trebuie șterse pentru respectarea unei obligații legale.

**Dreptul la restricționarea prelucrării** poate fi exercitat în cazul în care persoana contestă exactitatea datelor, pe o perioadă care permite organizației verificarea corectitudinii datelor.

**Dreptul de a nu fi supus unei decizii individuale** – orice persoană are dreptul de a nu face obiectul unei decizii bazate exclusiv pe prelucrarea automată, inclusiv crearea de profiluri, care produce efecte juridice care privesc persoana vizată sau o afectează în mod similar într-o măsură semnificativă, cu excepția cazului în care această prelucrare:
- este necesară pentru încheierea sau executarea unui contract între persoana vizată și organizație;
- este autorizată prin dreptul Uniunii sau dreptul intern care se aplică operatorului și care prevede, de asemenea, măsuri corespunzătoare pentru protejarea drepturilor, libertăților și intereselor legitime ale persoanei vizate sau
- are la bază consimțământul explicit al persoanei vizate.

Persoana vizată poate solicita reconsiderarea deciziei luate în cele 3 cazuri de mai sus.

Toate aceste drepturi pot fi exercitate de către persoanele vizate printr-o cerere transmisă la sediul organizației sau la adresa de e-mail: secretariat@onedu.ro.

Organizația trebuie să răspundă oricărei solicitări de exercitare a drepturilor persoanelor vizate în termen de cel mult o lună (de regulă), respectând conținutul minim stabilit de Regulament.

Vă puteți exercita drepturile mai sus menționate și puteți afla mai multe despre astfel de drepturi prin completarea împreună cu noi, în calitate de controlori de date, a unei solicitări scrise către Asociația ONedu prin trimiterea unui e-mail la adresa secretariat@onedu.ro. Aveți, de asemenea, dreptul de a depune o plângere la autoritatea de protecție a datelor. Suntem hotărâți să vă tratăm întotdeauna cererile cu cea mai mare atenție și să ne ocupăm de orice solicitări ați putea avea în cel mai scurt timp posibil.

# Cât timp păstrăm datele dumneavoastră personale
Păstrăm informațiile atâta timp cât avem nevoie de ele pentru a ne furniza Produsele, pentru a respecta obligațiile legale sau pentru a proteja interesele noastre ori ale altora. Decidem cât timp avem nevoie de informații pentru fiecare caz în parte. Iată de ce ținem cont atunci când decidem:
- dacă avem nevoie de informații pentru a gestiona sau a furniza Produsele noastre. De exemplu, trebuie să păstrăm anumite informații ale dvs. pentru a vă menține contul.
- funcția pentru care le utilizăm și modul în care funcționează această funcție. 
- de cât de mult timp avem nevoie pentru a păstra informațiile astfel încât să respectăm anumite obligații legale.
- dacă avem nevoie de ele în alte scopuri legitime, ca de exemplu pentru a preveni infracțiuni, pentru a investiga potențiale încălcări ale condițiilor de utilizare sau politicilor noastre, pentru a promova siguranța, securitatea și integritatea sau pentru a ne proteja, inclusiv pentru a ne proteja drepturile, dreptul de proprietate sau produsele

În anumite situații și din motive specifice, vom păstra informațiile un timp îndelungat. Informațiile dvs., inclusiv datele privind tranzacțiile financiare legate de achizițiile sau transferurile de bani făcute prin intermediul Produselor noastre, pot fi păstrate și accesate pe o perioadă mai lungă de timp dacă au legătură cu oricare dintre următoarele:
- o solicitare sau obligație legală, inclusiv obligațiile care revin Asociației ONedu sau de conformare cu legislația aplicabilă
- o investigație guvernamentală 
- o investigație privind potențiala încălcare a politicilor sau condițiilor noastre de utilizare 
- în scopuri de siguranță, securitate și integritate 
- pentru a ne proteja, inclusiv pentru a ne proteja drepturile, proprietățile sau produsele 
- în cazul în care este necesar, în legătură cu pretenții juridice, reclamații, litigii sau proceduri de reglementare

În unele cazuri, este posibil să vă păstrăm informațiile în baza motivelor de mai sus, chiar și după ce ați solicitat ștergerea contului dvs. sau a unei părți din conținutul dvs. De asemenea, putem păstra informațiile din conturile dezactivate și din conținuturile șterse pentru încălcarea politicilor și condițiilor noastre de utilizare.