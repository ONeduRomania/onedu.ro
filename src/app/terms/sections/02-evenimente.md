---
title: Participarea dvs. la evenimentele Asociației ONedu
---

# Participarea dvs. la evenimentele organizate de către Asociația ONedu

Atunci când cumpărați un bilet sau vă înregistrați pentru orice eveniment (evenimente) organizat (organizate) de Asociația ONedu acordați în mod expres consimțământul dumneavoastră deplin privind respectarea și conformarea cu Termenii și condițiile și cu Politica de confidențialitate asociată cu Site-ul.

Prezenta politică poate fi completată sau înlocuită de termeni și condiții specifice pentru anumite evenimente, care vor fi publicate pe pagina evenimentului respectiv. În cazul unor discrepanțe între acești termeni și condiții și termenii și condițiile specifice ale unui eveniment, termenii și condițiile specifice ale evenimentului vor prevala.

**Livrare**
Evenimentele Asociației ONedu au loc la data și ora specificate pe pagina evenimentului. După completarea procesului de înregistrare pe site-ul nostru, bilete dumneavoastră la eveniment vor fi expediate pe adresa de email furnizată la înscriere.

Vă rugăm să verificați cu atenție inboxul, dar și folderul de spam sau promoții al adresei dumneavoastră de e-mail, în cazul în care confirmarea noastră ar putea ajunge acolo. Biletele vor fi emise în format electronic, eliminând necesitatea printării acestora. Vă sfătuim să aveți biletele pregătite în format electronic la intrarea în locație, fie pe dispozitivul mobil, fie într-un format ușor accesibil.

Dacă întâmpinați orice dificultăți în privința primirii sau accesării biletelor, vă rugăm să ne contactați imediat prin http://support.onedu.ro sau la adresa de email aferentă evenimentului. În situația în care pe pagina evenimentului este menționată o altă adresă de contact, dedicată evenimentului, vă rugăm să ne contactați prin intermediul acesteia.

Pentru evenimentele cu kit de participare, ridicarea kiturilor se va efectua conform instrucțiunilor primite ulterior înscrierii pe adresa de email furnizată

**Prețul și plata**
Asociația ONedu își rezervă dreptul de a modifica Termenii și condițiile și Politica de confidențialitate, inclusiv, dar fără a se limita la prețurile biletelor și taxele asociate cu utilizarea Site-ului la orice moment, fără înștiințare prealabilă. Termenii și condițiile cu amendamente sau modificări ulterioare vor fi postați pe acest Site. Ca urmare, vă rugăm să accesați acest Site din când în când și, mai ales, de fiecare dată înainte să folosiți și/sau să cumpărați de pe Site-ul nostru sau să folosiți oricare dintre serviciile noastre.

Prețurile biletelor, promoțiile și reducerile se pot schimba într-o perioadă de vânzări și pot să difere de la un eveniment la altul, după cum va determina Asociația ONedu, exclusiv la discreția sa. Nu se vor acorda rambursări și nu se vor lua în considerare reclamații privind modificările prețurilor Biletelor, inclusiv, dar fără a se limita la prețuri promoționale, reduceri sau orice oferte speciale, cu excepția modului în care se specifică în acești Termeni și Condiții.

**Anularea, transferul și rambursarea**
Se înțelege că nu se vor oferi rambursări în cazul în care nu vă prezentați sau în cazul în care biletele nu sunt ridicate (pentru evenimentele cu kit de participare). Orice încălcare a acestor Termeni și condiții poate să atragă invalidarea achiziției dumneavoastră și/sau, inclusiv, să aibă ca rezultat refuzarea accesului dumneavoastră la evenimentul respectiv.

La confirmarea comenzii dumneavoastră de Bilete, nu se va accepta nicio rambursare și/sau schimbare a Biletelor, în nicio situație, iar Biletele nu sunt transferabile, în afară de modul în care se menționează în acești Termeni și condiții și exclusiv la discreția Asociația ONedu.

Asociația ONedu poate accepta transferul unui bilet cumpărat către un nou participant nominalizat, cu condiția unei înștiințări scrise către noi, împreună cu detaliile de contact complete ale noului participant nominalizat de dumneavoastră, nu mai târziu de 14 zile lucrătoare înainte de începerea evenimentului. Este posibil să se aplice o taxă de administrare. Vă rugăm să contactați Asociația ONedu pentru a obține asistență în acest sens.

**Taxe suplimentare**
În afară de cazul în care se menționează expres în alt fel, înregistrarea, permisul de acces sau biletul dumneavoastră nu include taxa de transport, orice fel de reduceri sau cheltuieli de călătorie, iar Asociația ONedu nu are nicio obligație să ramburseze astfel de costuri pe care le-ați putea suporta pentru a participa la oricare din evenimentele noastre. De asemenea, răspundeți de costurile cu cazarea dumneavoastră înainte, în timpul sau după perioada unui eveniment. La diferite momente, Asociația ONedu poate încerca să negocieze taxe de transport sau de cazare mai bune pentru delegați și/sau participanții la evenimente și le vom pune la dispoziție pe Site-ul nostru. Însă nu există obligații și nu există garanții din partea Asociația ONedu cu privire la obținerea unor astfel de reduceri sau prețuri preferențiale.â

**Locație și responsabilitate**
Termenii și condițiile nu exclud, ci doar suplimentează termenii și condițiile impuse de lege, de furnizorul Locației și/sau de alte terțe părți în legătură cu un eveniment, inclusiv, dar fără a se limita la autoritățile locale sau guvernamentale, pompieri, autoritățile medicale sau poliție. Asociația ONedu nu deține controlul asupra întreținerii sau gestionării Locației. Asociația ONedu și conducerea și personalul său nu vor fi răspunzători pentru niciun deces, vătămare personală, pierdere sau daună cauzată în timpul prezenței în Locație și nici nu sunt răspunzători pentru plângeri, revendicări, rambursări sau schimburi, din niciun motiv, inclusiv, dar fără a se limita la cele privind Serviciile, Locația sau anularea sau amânarea Serviciilor.

De asemenea, rețineți că înregistrarea se poate face doar de către fiecare persoană care va participa la eveniment. De asemenea, ecusonul poate fi ridicat doar de persoana care va participa la eveniment.

Participanții sunt încurajați să vină mai devreme pentru a își asigura cele mai bune locuri, deoarece locurile sunt alocate pe baza principiului ”primul venit, primul servit”, în afară de cazul în care se specifică altfel de către Asociația ONedu. Este posibil să punem la dispoziție instrumente de scris și hârtie pentru notițele dumneavoastră, însă participanții sunt încurajați să își aducă propriile instrumente în acest scop.

La discreția reprezentanților Asociației ONedu sau a operatorilor Locației, persoanele întârziate pot să nu fie primite până la o pauză a evenimentului, pentru a respecta vorbitorul (vorbitorii) și ceilalți participanți.

Intrarea în Locație se va face conform termenilor și condițiilor de intrare ale Locației. Intrarea în Locație poate fi condiționată de restricții privind vârsta, specificate pe Site sau în publicitatea respectivă pentru eveniment (evenimente) și nu se vor face rambursări pe baza faptului că Deținătorul Biletului nu a avut cunoștință de astfel de restricții privind vârsta.

**Imaginea și drepturile de autor**
Prin participarea la evenimentele Asociației ONedu, vă dați acordul pentru a fi fotografiat și filmat, iar imaginile și înregistrările video pot fi folosite în scopuri de marketing și promovare. 

**Anularea sau amânarea evenimentelor**
Asociația ONedu are dreptul să amâne, să anuleze, să întrerupă sau să oprească un eveniment din cauza unor situații adverse justificate precum condiții meteorologice, pandemie sau epidemie răspândită, situații periculoase sau de terorism, probleme nepreconizate cu locația, dacă un vorbitor nu poate participa din cauza unei urgențe medicale sau din orice alte cauze care depășesc controlul său rezonabil.

Asociația ONedu va înștiința participanții cu privire la noile detalii ale evenimentului, care va fi organizat în decurs de 1 an de la evenimentul inițial.

Asociația ONedu poate să anuleze un eveniment din orice motiv, printr-o înștiințare scrisă transmisă dumneavoastră. Dacă orice Servicii, mai precis evenimente, sunt amânate sau anulate de către Organizator, Asociația ONedu va plasa în mass media și/sau pe acest Site o înștiințare oficială în acest sens. În situația improbabilă a anulării unui eveniment, Asociația ONedu nu își asumă nicio responsabilitate pentru nicio pierdere sau daună rezultată în urma înlocuirii, modificării, anulării sau amânării unui eveniment. Asociația ONedu nu își va asuma nicio răspundere în cazul în care un eveniment este anulat, reprogramat sau amânat din cauza unui eveniment de forță majoră (după cum este definit mai jos) sau a unei situații fortuite, a unei întâmplări neprevăzute sau a oricărui alt eveniment care face ca realizarea unui eveniment să nu fie practicabilă sau să fie imposibilă. În sensul acestei clauze, o situație fortuită va include, dar nu se va limita la: incendiu, grevă de muncă, pandemie, condiții meteorologice extreme sau alte urgențe. Dumneavoastră recunoașteți că nu veți avea dreptul și nu veți pretinde o rambursare, altfel decât cu respectarea strictă a acestor Termeni și condiții și a legii.

Asociația ONedu nu va avea altă răspundere sau obligații pentru niciun alt cost, cheltuială, pierdere, daună sau răspundere care ar putea fi suportată sau suferită de cumpărător sau de Deținătorul Biletului ca urmare a anulării.

Pentru a evita orice îndoială, Asociația ONedu nu acceptă să facă o rambursare ca urmare a întârzierii, participării sau retragerii dumneavoastră de la eveniment. De asemenea, dacă ați oprit un bilet suplimentar, dar deja ați cumpărat un bilet, nu sunteți eligibil/ă pentru o rambursare.

**Vorbitorii**
Înțelegeți și sunteți de acord cu faptul că, deși prezentarea vorbitorilor la un eveniment se face cu consimțământul Asociației ONedu, Asociația ONedu nu își asumă responsabilitatea pentru acuratețea sau caracterul adecvat al informațiilor furnizate la eveniment de oricare dintre vorbitori și că ideile acestora le aparțin și nu sunt neapărat susținute de Asociația ONedu. De asemenea, Asociația ONedu poate să adauge, să retragă sau să înlocuiască orice vorbitor/vorbitori și/sau să varieze programele pentru care s-a făcut publicitate, orele de servicii, aranjamentele privind locurile pe scaune și capacitatea locației, fără înștiințare prealabilă. Asociația ONedu vă va înștiința în scris despre modificările făcute și nu veți avea dreptul la nicio cerere de rambursare a oricăror costuri, cheltuieli, pierderi sau daune sau răspunderi pe care le-ați putea suporta sau suferi ca urmare a anulărilor sau modificărilor sau schimbărilor. Asociația ONedu nu va fi răspunzătoare pentru nicio întârziere și/sau nefurnizare a informațiilor actualizate și/sau a serviciilor din cauza faptului că nu ați furnizat o adresă de e-mail valabilă și detalii de contact exacte.

Dumneavoastră recunoașteți și sunteți de acord cu faptul că, deși vorbitorii și temele sunt confirmate la momentul publicării, circumstanțe care depășesc controlul Organizatorului pot necesita înlocuiri, modificări sau anulări ale anumitor vorbitori și/sau teme. Ca atare, Asociația ONedu își rezervă dreptul de a modifica vorbitorii și/sau temele anunțate dacă este necesar, fără nicio răspundere față de dumneavoastră. Orice înlocuire sau modificare va fi actualizată pe pagina noastră de internet cât mai curând posibil.

**Violența și comportamentul inadecvat**
Asociația ONedu nu acceptă și nu va tolera hărțuirea de niciun fel față de utilizatorii noștri și de participanții la evenimente în nicio formă și cerem ca toți participanții să se comporte în mod civilizat, profesionist și adecvat. Orice participant la oricare din evenimentele noastre, care nu respectă aceste reguli poate fi sancționat sau exclus de la eveniment, fără nicio rambursare, la discreția organizatorilor evenimentului. Voluntarii noștri de la Locație au fost instruiți să transmită imediat aceste incidente către coordonatorul locației, personalul de securitate sau Poliție, pentru ca aceștia să acționeze imediat acolo unde este necesar.

Înainte de eveniment și în timpul acestuia, în timpul cât se află la locație, Deținătorul Biletului este de acord să se supună oricăror percheziții rezonabile menite să identifice obiecte interzise, inclusiv, dar fără a se limita la arme, substanțe aflate sub control, periculoase și ilegale și dispozitive de înregistrare.

Asociația ONedu își rezervă dreptul de a refuza primirea (inclusiv de a cere eliminarea de la locația unui eveniment) a unui Deținător de Bilet pentru orice comportament pe care îl consideră inacceptabil sau pentru încălcarea Termenilor și condițiilor.

**Responsabilitatea participantului**
Deținătorul Biletului își asumă în mod voluntar toate riscurile de securitate și pericolele incidente unui eveniment și unui loc public, care pot apărea înainte, în timpul sau după evenimentul efectiv sau prezența dumneavoastră la Locație, inclusiv orice deces, vătămare personală, pierdere, daună sau răspundere. Asociația ONedu nu își asumă nicio răspundere și nicio responsabilitate pentru niciuna din cele de mai sus.

**Ultima actualizare:** 2 februarie 2025