---
title: Condiții generale de utilizare
---

# Condiții generale de utilizare

## Termeni

Pe tot cuprinsul prezentului document, următorii termeni se traduc astfel:

- **Site** – portalul care aparține și este administrat de Asociația ONedu, din cadrul următoarelor domenii: **onedu.ro**, **tedxavramiancustreet.ro**, **ivoluntar.org**, **fiide10.ro**, inclusiv subsiteurile și subdomeniile acestora;
- **Conținutul site-ului** – orice material și informație publicate pe site sub orice formă – text, fotografii, grafică, audio, video;
- **Utilizator** – persoană care accesează site-ul și care a acceptat termenii şi condițiile de utilizare ale prezentului site;
- **Organizația / Comunitatea ONedu România** – Asociația ONedu, cu sediul social în Cluj-Napoca, str. Eugen Ionesco, nr. 67, jud. Cluj, reprezentată legal de Andrei-Ștefan Poenaru, în calitate de Președinte;
- **Utilizare abuzivă** – utilizarea site-ului fără respectarea reglementărilor şi legislației în vigoare sau în orice alt mod care poate aduce prejudicii asociației.
- **Donator** – persoană fizică care a efectuat minim o donație prin intermediul platformei de donație web a organizației.

---

## Platforma de donație și donatori

Platforma de donație este administrată de Asociație și poate fi accesată prin platforma web [www.onedu.ro](https://www.onedu.ro).

Fiecare donator online își va putea accesa istoricul donațiilor prin intermediul platforme de donație, din contul de donator, în baza adresei de e-mail cu care a donat. Donatorii care realizează donații prin transfer bancar, vor avea la dispoziție următoarele modalități: transfer manual către IBAN-ul Asociației ONedu sau utilizarea SmartPay pentru transferul bancar rapid. În urma unei donații efectuate prin platforma de donație, donatorului îi va fi eliberat în cel mult 14 zile un certificat de donator, pe care se va scrie și suma donată.

Pentru donațiile lunare, banii vor fi reținuți din cont lunar, în data de 15. Donațiile recurente pot fi anulate direct de către donator din platforma de donație.

Donatorii, indiferent de valoarea donației sau tipul ei, vor primi un email cu raportul de activitate al organizației pentru anul în care au efectuat donația.  Prin realizarea donației, dacă donatorul își oferă acordul, Asociația ONedu va transmite e-mailuri cu privire la activitatea organizației. Donatorul se poate dezabona oricând prin intermediul emailurilor sau printr-o solicitare scrisă la [comunicare@onedu.ro](mailto:comunicare@onedu.ro).

---

## Pentru companii

Prin intermediul platformei [www.onedu.ro](https://www.onedu.ro), companiile pot efectua sponsorizări prin redirecționarea a 20% din impozitul pe profit. Compania este responsabilă de corectitudinea datelor transmise prin intermediul formularului automat de generare a contractului de sponsorizare, datele transmise fiind înregistrate în arhivele organizației. 

În urma completării formularului de sponsorizare, compania va primi un email cu contractul de sponsorizare și pașii de urmat (transmiterea contractului semnat la [secretariat@onedu.ro](mailto:secretariat@onedu.ro) sau la sediul organizației). Contravaloarea contractului de sponsorizare se va achita prin bancă, în contul bancar menționat în contract. 

După ce compania efectuează plata corespunzătoare contractului, va primi în 14 zile pe adresa de e-mail certificatul de sponsor, unde se va menționa suma investită la data respectivă. Fiecare sponsor se va regăsi la secțiunea „Parteneri”.

---

## Pentru utilizatori

Utilizarea site-urilor noastre este gratuită, disponibilă numai pentru uz personal și necomercial. Conținutul introdus de utilizatori pe site-ul nostru nu reflectă neapărat opiniile Asociației ONedu. Utilizatorii își asumă răspunderea pentru toate textele, imaginile și alte tipuri de conținut postat, garantând pentru originalitatea acestora și că dețin dreptul de a le publica. 

Accesarea platformei este permisă persoanelor de orice vârstă. **Nu ne asumăm responsabilitatea donațiilor efectuate de persoane sub vârsta de 18 ani.** 

Prin postarea de conținut pe site-ul nostru, oferiți Asociației ONedu o licență neexclusivă, gratuită, nelimitată în timp și spațiu pentru toate drepturile de autor asupra conținutului publicat de dvs. 

Utilizarea site-urilor se face doar în conformitate cu acești termeni și condiții, numai în scopuri legale și într-un mod care nu încalcă drepturile nimănui și nu restricționează utilizarea site-urilor.

Utilizatorii nu au dreptul să colecteze informații despre alți utilizatori ai site-urilor noastre, în scopul de a trimite mesaje comerciale nesolicitate sau pentru orice alt scop.

Ne rezervăm dreptul ca site-urile noastre să fie temporar suspendate sau inaccesibile pentru o perioadă de timp, fără o notificare prealabilă. Nu vom fi trași la răspundere dacă, din orice motiv, site-urile noastre nu vor fi disponibile în orice moment sau perioadă de timp.

---

## Pentru persoanele care redirecționează 3,5%

Persoanele fizice, care au obținut venituri în anul anterior, pot redirecționa până la 3,5% din impozitul pe venit către Asociația ONedu. 

Persoanele care au redirecționat 3.5% către Asociația ONedu vor primi o copie a formularului 230 care va fi depus de către Asociația ONedu la ANAF, cât și un certificat de susținător. 

Nu ne asumăm răspunderea pentru persoanele care doresc să renunțe la redirecționare anterior termenului limită (**25 mai al anului curent**) și nu ne obligăm în a anula redirecționarea.
---

## Pentru persoanele care comandă prin magazinul social online

Pe platforma web a organizației există o serie de obiecte cadou, bilete și servicii pe care orice persoană fizică și juridică le poate primi în schimbul unei donații minime indicate pe site. Aceste obiecte nu sunt destinate comercializării. Scopul lor este de promovare a activității organizației și strângerii de fonduri pentru proiectele acesteia.

Livrarea obiectelor cadou se face prin servicii de curierat, doar în urma donației online. Costul livrării este suportat de către persoana fizică donatoare, calculat la efectuarea donației.

---

## Mesaje, notificări și informări

Utilizatorii înregistrați ai site-ului, donatorii și sponsorii pot primi în mod ocazional notificări de la site, de la organizație sau de la sponsorii și partenerii acesteia. Dacă utilizatorul/destinatarul mesajului nu dorește să primească asemenea mesaje, ne poate notifica la adresa comunicare@onedu.ro.

---

## Drepturi de autor

Site-ul web conține texte și rapoarte proprii sau materiale informative realizate de Comunitatea ONedu România. Conținutul site-ului este prezentat cu bună credință. Fiecare utilizator accesează conținutul platformei pe propria răspundere, iar organizația nu poate fi considerată vinovată pentru nicio urmare negativă ce ar putea rezulta din uz.

Conținutul site-ului (text, imagini, material video existent pe site și în codurile de programare) sunt proprietatea intelectuală a organizației și sunt protejate prin Legea 8/1996 privind dreptul de autor și drepturile conexe. Aceste materiale pot fi copiate sau reproduse numai cu menționarea sursei (Asociația ONedu).

---

## Linkuri către alte site-uri

Site-ul conține linkuri către alte site-uri, acestea fiind afișate cu bună credință, în urma unei monitorizări interne. Organizația nu este responsabilă pentru conținutul unor site-uri din afara domeniilor acesteia. Conexiunea la conținutul aflat în afara platformei se realizează pe propria răspundere a utilizatorului.

---

## Prelucrarea datelor cu caracter personal

Asociația ONedu este operator de date cu caracter personal și are calitatea de a prelucra datele cu caracter personal (date de identitate, date de stare civilă, adresă, telefon, profesie, loc de muncă, situație familială, situație economică și financiară, date privind starea de sănătate și alte asemenea date) ale beneficiarilor (copii, membri ai familiilor acestora), în sensul stocării acestor date și al transmiterii lor către autorități ale statului sau private care au competență în soluționarea problemelor beneficiarilor, în scopuri de acordare de protecție și asistență socială, în conformitate cu prevederile Legii 677/2001 pentru protecția persoanelor, cu privire la prelucrarea datelor cu caracter personal și libera circulație a acestor date.

Prelucrarea și stocarea se face în conformitate cu Politica de confidențialitate și Politica de protecție a datelor cu caracter personal.

---

## Litigii

Legile române vor guverna Termenii și condițiile de mai sus și orice dispută de orice fel care ar putea să apară între utilizator și organizație. În cazul unor eventuale conflicte între organizație și donatorii săi, se va încerca mai întâi rezolvarea acestora pe cale amiabilă, în minim 30 de zile lucrătoare. Dacă rezolvarea pe cale amiabilă nu va fi posibilă, conflictul va fi soluționat de instanța competentă în conformitate cu legile române în vigoare.

---

## Declinarea răspunderii

Conţinutul informaţiilor se referă la descrierea, într-un anumit grad de detaliere, a activităţilor, produselor şi serviciilor organizației.

Organizația nu poate fi responsabilă pentru nici un fel de daune directe sau indirecte produse prin utilizarea site-ului său. Organizația nu poate garanta că funcționarea site-ului nostru va fi sigură, confidențială, fără întreruperi, fără erori, completă sau curentă.

Materialele și informațiile puse la dispoziție pe site de către utilizatori sunt furnizate fără condiții sau garanții cu privire la exactitatea datelor.

Cu excepția cazului în care nu poate fi exclusă răspunderea noastră legală, nu vom fi responsabili și trași la răspundere pentru orice pierdere sau prejudiciu ce poate să apară din utilizarea sau incapacitatea de utilizare a site-ului.

Nu ne asumăm răspunderea pentru orice pierdere de profit, inclusiv potențial, pierdere sau corupere de date, pierderi sau daune suferite sau suportate sau care apar în legătură cu folosirea site-ului nostru, sau în legătură cu orice acțiune, inacțiune sau omisiune (din neglijență sau alt motiv). Deși luam în mod constant măsuri de securitate pentru protecția utilizatorilor, nu suntem responsabili pentru eventuala utilizare abuzivă a informațiilor dvs. de către alți utilizatori sau terțe părți care au accesat site-ul în mod fraudulos.

Nu suntem responsabili pentru orice acțiuni, revendicări, vătămare, pierdere sau deteriorare suferită sau suportată din cauza sau în legătură cu calitatea de membru al oricărui grup sau prin participarea la orice activități organizate sau anunțate de site-ul și / sau de oricare dintre utilizatorii săi.

---

## Dispoziții finale

Ne rezervăm dreptul de a modifica prezentul document, fără o notificare prealabilă. Organizația își rezerva dreptul sa schimbe termenii fără îndeplinirea unor alte formalități.

Dacă oricare dintre clauzele de mai sus va fi găsită nulă sau nevalidă, indiferent de cauză, aceasta nu va afecta valabilitatea celorlalte clauze. Odată cu lansarea donației, utilizatorul va accepta fără obiecțiuni Condițiile și termenii de utilizare, valoarea acestora fiind aceeași cu un contract valabil încheiat.

Dacă rezolvarea pe cale amiabilă nu va fi posibilă, conflictul va fi soluționat de instanța competentă în conformitate cu legile române în vigoare.

Prin acordul său pentru Termenii și condițiile de mai sus, donatorul își asumă în totalitate drepturile și obligațiile ce decurg din accesarea site-ului.

Nici una din părți nu va fi răspunzătoare pentru neexecutarea obligațiilor sale contractuale, dacă o astfel de neexecutare la termen și/sau în mod corespunzător, total sau parțial este datorată unui eveniment de forță majoră. Forța majoră este evenimentul imprevizibil, în afara controlului părților și care nu poate fi evitat.

Prezenții termeni se aplică la toate domeniile organizației menționați anterior, cu excepția cazurilor acolo unde se prevăd alți termeni.

Acest document a fost actualizat ultima dată la **01.02.2025**.
